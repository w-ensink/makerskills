
# Handleiding 'Who Am AI?'

---

### Het spel
Je speelt het spel met 2 spelers. Beide spelers krijgen een scherm te zien met gezichten. Deze gezichten zijn voor beide spelers hetzelfde, alleen het gezicht rechtsonder is de persoon die jouw tegenstander moet raden. Deze verschilt dus voor beide spelers.

Speler 1 stelt vervolgens een vraag over de identiteit van de te raden persoon van de ander. Na het inspreken van de vraag volgt er een bevestiging van de vraag. Hierin staat wat de vertaler van jouw vraag heeft gemaakt in tekst. Mocht deze vraag kloppen met wat jij zei, dan zeg je ‘ja’ en verstuur je daarmee jouw vraag naar de tegenstander. Mocht de vraag niet kloppen met wat jij zei, dan zeg je ‘nee’ en stel je de vraag opnieuw.

Speler 2 krijgt nu deze vraag binnen over zijn of haar identiteit. Er dient geantwoordt te worden met ‘ja’ of ‘nee’. Na het inspreken volgt er weer een bevestiging van het vertaalde bericht. Mocht dit kloppen, dan kun je met ‘ja’ je antwoord versturen, en als het niet klopt dan kun je met ‘nee’ opnieuw je antwoord inspreken.

Speler 1 krijgt nu het antwoord binnen van speler 2. Op basis van dit antwoord kan speler 1 vervolgens gezichten elimineren door de namen te noemen van de spelers die hij of zij weg wilt hebben. Vervolgens komt er weer een bevestiging waar je weer ‘ja’ of ‘nee’ kunt antwoorden. ‘Ja’ sluit de eliminatie correct af, ‘nee’ zorgt ervoor dat je nog een kans krijgt om meer gezichten te elimineren.

Hierna is het de beurt aan speler 2 om een vraag te stellen en worden de rollen dus omgedraaid. Steeds stellen de spelers elkaar vragen en worden er gezichten geëlimineerd, om erachter te komen wat de identiteit is van de tegenstander. Probeer op deze manier zo snel mogelijk achter de identiteit te komen van de tegenstander.

Wanneer je denkt dat je het weet, begin je de vraag met ‘jij bent <naam persoon>’. Dit is erg belangrijk om te weten, want enkel dan kan het spel worden gewonnen.

Vragen begin je met bijv. ‘ben jij’, ‘heb jij’, ‘draag jij’ etc.
De identiteit van jouw tegenstander raden begin je ALTIJD met ‘jij bent’.
Dus bijvoorbeeld ‘jij bent Emma’. Wanneer het antwoord ‘ja’ is, dan stopt het spel en ben jij de winnaar. Bij het antwoord ‘nee’ is je beurt voorbij en gaat het spel weer verder waar het gebleven was.


---

### Geluid
Er is feedback in de vorm van geluid. Er klinkt een bijpassend geluid bij elke gebeurtenis.
De gebeurtenissen zijn:


- Start spel
- Vraag verstuurd
- Antwoord ontvangen
- Spraak goed verstaan, door naar volgende staat
- Spraak niet goed verstaan, probeer opnieuw
- Jij hebt gewonnen
- Jij hebt verloren

Er klinkt ook muziek. Deze muziek is een simpele waltz in majeur die wordt gegenereerd op basis van de huidskleur van de gezichten die nog in het spel zijn. In het begin klinkt er dus een lied op basis van 21 verschillende gezichten die allemaal andere noten genereren. Naarmate er minder gezichten overblijven, kan je al langzaam herkennen welke gezichten er over zijn, omdat elke gezicht zijn eigen noten heeft. Het leuke aan deze compositie is, is dat je de muziek hoort van de ander. Dit betekent dat wanneer jouw tegenstander gezichten elimineert, jij zelf een idee kan hebben hoeveel en welke gezichten er nog over zijn bij de ander

Wanneer er minder dan 10 gezichten over zijn, schakelt de toonsoort over naar mineur en versnelt het tempo iedere keer wanneer er steeds minder over zijn. Dit zorgt steeds voor een moment van realisatie dat jouw tegenstander steeds dichterbij jouw identiteit is, wat het spel steeds spannender maakt, omdat je dan zelf ook wellicht risico’s moet nemen in jouw vragen.

---
# Concept & doel

Zoals de persona al duidelijk maakte, is onze doelgroep een persoon die van gezelschapsspelletjes houdt, maar door corona beperkt is in het zien van mensen, waardoor deze spelletjes minder snel kunnen worden gespeeld.
Daarom een online versie, zodat deze mensen nog steeds met hun vrienden/familie kunnen spelen. 
De keuze voor de achtergrond en de makkelijke UI is ook gebaseerd op onze persona, namelijk een oudere vrouw die niet heel veel snapt van computers. 
Door het spel overzichtelijk te maken, blijft alleen de lol nog over! 

Door ook simpele muziek toe te voegen, blijft dit idee van eenvoud en kinderlijkheid bewaard. De klank is een simpele piano, geïnspireerd door het idee van piano spelen als een kind, terwijl je vader je begeleid. 
Soms heel lief en kloppend, soms dissonant en wringend. Zoals hierboven al genoemd, is het doel van de muziek om jou te informeren over de staat van je tegenstander. De muziek gaat steeds sneller naarmate er minder gezichten overblijven bij je tegenstander.
Hoe ga je hier mee om? Ga je eerder gokken omdat je tegenstander al dichtbij het antwoord is? Of ga je meer risico's nemen in de vragen?

Dit alles zorgt voor een gezellig, makkelijk en spannend spel, voor jong en oud!

---
# Bronvermelding

**Achtergrondfoto spel:**

https://pressstart.vip/assets

**Geluid:**

Max/Msp


**Spel:**

Python (PyGame)

**Gezichten:**

https://thispersondoesnotexist.com/
